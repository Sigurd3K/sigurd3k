---
layout: post
title:  "Stage - Week 2"
date:   2017-02-24 11:00:00 +0100
categories: stage
---

Het was een moeilijke maar toffe week. Op de Visionworks Dataday heb ik de Microsoft Hololens mogen uitproberen. Dit is nog iets specialer dan andere vr brillen. Het heeft heel wat potentieel in de BI wereld. Je kan gewoon rondlopen op een bedrijventerrein en de relevante dashboards komen vanzelf tevoorschijn. Ze kunnen ook wat expertise in 3D bij Ordina gebruiken. Dat zie ik ook nog wel zitten.


**Wat heb ik geleerd deze week?**

* Programmeren in Python, om mijn stageopdracht te kunnen vervolledigen ben ik heel wat theorie aan het leren. Aan de theorie alleen ben ik niet veel. Dit zijn slechts bouwstenen, en dit is bij deze opdracht heel wat duidelijk. Mijn Python kennis zal ik ook nog moeten aanscherpen. Het moeilijke is de theorie samen te voegen met de praktijk.

Momenteel ben ik met Tensorflow bezig. Dit is een Python library die google publiek heeft gemaakt. Deze library is gespecialiseerd in het rekenen met tensors (vectors), en kan hiervoor gebruik maken van grafische kaarten. Deze zijn sneller in paralelle berekeningen dan processors.

Eerst en vooral moeten we natuurlijk eerst de afbeeldingen inladen. Deze moeten samengevoegd worden in een speciaal formaat. In voorloop van mijn stageopdracht moet ik eerst eens andere (eenvoudigere) afbeeldingen proberen te classificeren.

**Welke moeilijkheden heb ik ondervonden (zowel op technisch als sociaal vlak)?**

Mijn programmeerervaring in C en C++ laat zich niet goed vertalen naar goede resultaten met Python. Ook is het is moeilijk om te kiezen wat eerst te leren. Bij de theorie van neurale netwerken komt mijn gebrek in wiskundig inzicht duidelijk naar boven, maar blijkbaar werd dit verwacht.

Het is belangrijk om door te zetten ook al voel je dat je niet zoveel vooruitgang boekt (wel in het bijleren maar niet in tastbare resultaten).

**Hoe heb ik deze moeilijkheden opgelost?**

Deze moeilijkheden zijn nog niet opgelost. Ik verwacht nog heel wat te moeten bijleren om echt met de opdracht te kunnen beginnen.

Ik denk dat ik voorlopig gewoon wat python ga leren. Toch wel een belangrijke bouwsteen.

**Omschrijf in drie woorden het gevoel dat je hebt ervaren tijdens de afgelopen week.**

Moeilijk maar doorzetten.

**Excel-bestand met weekoverzicht van de uitgevoerde taken bij Ordina**

[De uitgevoerde taken]({{ site.url }}/weekoverzichten/Stage - Week 2.xlsx)
