---
layout: post
title:  "Stage - Week 3"
date:   2017-03-03 15:30:00 +0100
categories: stage
---

Heel wat problemen tegengekomen in mijn code deze week, maar ook heel wat opgelost.


**Wat heb ik geleerd deze week?**

Het inlezen van data in een neuraal netwerk. Waar het inlezen van een CSV en wat afbeeldingen normaal zeer makkelijk te programmeren is, is dit in de Tensorflow library een andere zaak. Daar ben ik een hele week mee bezig geweest. De afbeeldingen worden ingeladen in tensors. Dit zijn multidimensionele arrays met de pixels en hun rgb waarden. Een tensor heeft dus de grootte van je afbeelding maal het aantal lagen (rood, groen en blauw).

Tevens, zoals elke week heb ik ook heel wat theorie bekeken over neurale netwerken.

**Welke moeilijkheden heb ik ondervonden (zowel op technisch als sociaal vlak)?**

Problemen met het inladen van een CSV. Variabelen die niet te goed te casten zijn tussen verschillende programmeertalen en dat sessies in Tensorflow het zoeken van fouten (datatypes, printen van waarden) erg moeilijk maken.

Ook zijn er problemen geweest met mijn combinatie tussen git (versiecontrole) en het gebruik van virtual environments in Python. Dit probleem is inmiddels opgelost.

Op sociaal vlak heb ik geen problemen ondervonden. Ik ben heel tevreden met mijn collega's. Het doet goed om tussen bekwame mensen te zitten die veel kennis van zaken hebben (alleen niet altijd over Tensorflow zelf).

**Hoe heb ik deze moeilijkheden opgelost?**

Sneller hulp vragen zodat ik niet te lang vast zit en een stukje pragmatischer te werk gaan. 

**Omschrijf in drie woorden het gevoel dat je hebt ervaren tijdens de afgelopen week.**

Bijgeleerd, onwetend en voldoening.

**Excel-bestand met weekoverzicht van de uitgevoerde taken bij Ordina**

[De uitgevoerde taken]({{ site.url }}/weekoverzichten/Stage - Week 3.xlsx)
